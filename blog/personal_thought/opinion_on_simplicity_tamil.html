<!DOCTYPE html>
<html>
  <head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>தீபக்.ச</title>
    <link rel="stylesheet" href="/style.css">
  </head>
  
  <body>
    <div class="layout">
      <div class="content">
      
        <div class="header">
          <h1>தீபக்.ச</h1>
          <p>
            <a href="/index_tamil.html">முகப்பு</a>
            <a href="/blog/blog_index_tamil.html">வலைப்பதிவு</a>
            <a href="/blog/personal_thought/opinion_on_simplicity.html">[English]</a>
          </p>
        </div>
        
        <h2>எளிமை குறித்த கண்ணோட்டம்</h2>
        <p>தற்போதெல்லாம் நான் எளிமையாக குறைவாக நேரடியாக உள்ளவற்றை விரும்புகிறேன். ஏனெனில் அவை எல்லா வகையிலும் நேரத்தை மிச்சப்படுத்தி கவனச்சிதறலற்ற சூழலையும் நமக்கு அளிக்கிறது. இருப்பினும் சில நேரங்களில் எளிமை நமக்கு சலிப்பான உணர்வை ஏற்படுத்தி அதை விடுத்து அதற்கு மாற்றாக வேறு வகையை தேர்ந்தெடுக்க வைக்கிறது. அப்படி பல வகையான மாற்றங்களைக் கண்ட பிறகு இறுதியில் அது நம்மை மீண்டும் கூடிய விழிப்போடு திரும்பச்செய்கிறது. பின்னர் அதன் அருமையையும் கட்டுப்பாடின்றி பல வகைகளில் அனைவருக்கும் எவ்வளவு உதவியது என்பதையும் நமக்கு புரியவைக்கிறது. அதுவே அதன் சிறப்பு. நீங்கள் கவனித்திருந்தால் இந்த வலைப்பக்கமும் ஒரு வகையில் அதை எதிரொலிக்க முயற்சிப்பதை அறியலாம். நான் எளிமையான வழிமுறைகளையும் செயல்முறைகளையும் முயற்சிக்கிறேன். அதனாலேயே நான் நூற்றுக்குநூறு எளிமையானவன் என்று பொருளல்ல. அனைத்தும் ஒரு முயற்சியாலும் அதன் விளைவாலும் உண்டானவையே! அதற்காக மற்றவை எல்லாம் தேவையற்றவை என்று கூறவில்லை. ஒவ்வொறு வழிமுறையும் தனக்கென ஒரு நோக்கம் கொண்டுள்ளன.  நாம் கட்டுப்பாடின்றி தேவைக்கு ஏற்ப எதையும் தேர்ந்தெடுக்க இயலும். உங்களுக்கு எளிமையானவை பிடிக்கவில்லை என்றாலும் ஒன்றும் தவறில்லை. </p>
        <p>நான் சீ நிரலியை பெரும்பாலும் பயன்படுத்துவதற்கு இருவகையான நோக்கம் உண்டு. ஒன்று, மேற்கூறியபடி அது மிகவும் எளிமையாகவும் மிகக் குறைவான தொடரியல் மற்றும் திறவுச்சொற்களைக் கொண்டு நேரடியாக உள்ளது. இரண்டாவது நோக்கம், இதனால் ஒளிவுமறைவின்றி கட்டற்று பல இயக்க முறைகளைப் புரிந்து கொள்ளுதற்கான வாய்ப்பை நமக்கு அளிக்கிறது. இந்த மொழி மிகவும் எளிதாக இருப்பதாலேயே, ஒரு நிரலாக்கத்திற்குத் தேவையான பலவற்றையும் நாமே செய்யவேண்டியுள்ளது. எனவே இதைவைத்து ஒரு முழுமையான கோளாறு இல்லாத சிறப்பான மென்பொருளை உருவாக்குவதற்கு மிகவும் கவனம் தேவை. பலவற்றின் மீது முழுமையான புரிதல் கொண்டிருந்தால் தான் சிறப்பான வெற்றிகரமான பல நிரல்களை இயற்ற இயலும். இதுவே மற்ற நிரலிக்கும் இதற்கும் உள்ள மேலோட்டமான வேறுபாடு. சீ நிரலியை திறனான வகையில் பயன்படுத்த எண்ணினால், கற்றுக்கொண்ட வழிமுறைகளை முறையான நிரலகங்களாய்த் தொகுத்து பயன்படுத்தப் பழகிக்கொள்ள வேண்டும். </p>
        
      </div>
    </div>
  </body>
</html>

